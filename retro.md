**Start, Stop, Continue, More of, Less of Wheel** on retrospektiivitekniikka, jossa piirretään ensin ympyräkaavio, 
joka jaotellaan viiteen keskusteltavaan osa-alueeseen (Start, Stop, Continue, More of, Less of). 
Tämän jälkeen tiimiltä kysytään eri alueisiin liittyviä kysymyksiä:

1. Mitä meidän pitäisi aloittaa tekemään, jota emme ehkä ole jo tehneet?
2. Mitä meidän ei pitäisi tehdä, josta meille ei ole hyötyä tai josta meille on haittaa?
3. Mikä toimii niin, että haluamme tehdä sitä jatkossakin?
4. Mitä meidän pitäisi tehdä enemmän?
5. Mitä meidän pitäisi tehdä vähemmän?

Lopuksi tiimiä rohkaistaan antamaan kommenttinsa mihin tahansa osa-alueisiin ja ne liitetään kaavioon kehityskeskustelua varten.

**Glad, Sad, Mad** on retrospektiivitekniikka, jossa jokainen osallistuja listaa sprintin aikana esiin tulleita huomioitaan, 
jotka sijoitetaan kolmeen erilliseen kategoriaan. Kategoriat kuvaavat laajasti positiivisia tai 
negatiivisia huomioita sprintistä/tiimistä sekä ärsyttäviä (mahdollisesti ulkopuolisia) seikkoja. Osallistujat äänestävät 
keskusteltavista ongelmista ja ne käydään läpi äänestyksen tuloksien määräämässä tärkeysjärjestyksessä.
